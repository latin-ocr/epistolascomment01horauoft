25 COMMENTARII IN HORATII EPIST. SECUNRLIB. Ι. 131

una cum Ω. Aemil. Lepido consulatum gessit a. u. c. 733. Varr,

 

Sed nondum absoluta est disputatio de homine, cui Horatius epistolam
dedicat, restat aliud , quo quidem non probant, hunc Lollium filium con-
sularis fuisse, sed quod aliter tamen explicari posse non putant, nisi filium
eum esse cogitaveris. Appellatur Lollius a poeta maximus (maxime Lolli).
Quod vocabulum quum recte vidissent cognomen gentis Lolliae non esse,
viri docti jam ad unum omnes natu maximum significare censent, ut alter
Lollii filius ab altero, cujus in Ep. 18. mentio fit, distinguatur, eamque
explicationem tam certam putant, ut omnia, quae jam dudum ab aliis con-
tra dicta sunt, negligant. Equidem ut idem mihi persuaderem, omnem
operam dedi, quum viros doctissimos et acutissimos in ea opinione consen· -
tire viderem, et libenter hodie quoque eandem amplecterer, si ullam qua
hoc fieri posset rationem invenirem. Nam, ut de aliis rebus taceam, qui
fieri potest, ut in epistola, quae ad unum tantum scripta est, vocabulum
adjiciatur, quo hic a fratre distinguatur? Scilicet ut Lollius a fratre ipse
se discernat? At idem Horatius in epistola ad Pisones v. 366. alterum
Pisonem appellat majorem juvenum. Hoc exemplum, etiam si aptum esset,
nihil probaret3 at alienissimum est a nostra re. Epistola enim illa ad tres
homines, patrem duosque filios, scripta est, ad quos distinguendos nomini-
bus necessario aliquid adjungendum erat. Omitto quod ne ibi quidem di-
ctum est major Piso sed major juvenum (ut od. IV, 14, 14. major Neronum),
et quod in nostro loco multo magis simile nomen, fratrum vel juvenum ad-
jiciendum erat. Omitto porro, quod quum duos tantum Lollius fratres
fuisse putent, alter major potius quam maximus vocandus fuisset. Sed omni-
bus his rationibus omissis, quam inepte, ne dicam absurde, tale vocabulum
in exordio epistolae poeticae positum est! quum in vulgari jam sermone no-
men adjectivum, quod honoris causa additum sit, requiratur. Quid? Num
in epistola 18. poeta Lollium, quem liberrimum appellat, a servo dis-
tingui vult? At situ Lollii aetatem hoc vocabulo significari negas, qua igi-
tur ratione melius interpretaris? Quasi vero hoc meum sit! Nam si quid
explicare non possum, ignorantiam potius confitebor, quam, quod salsum est,
probabo. Sed estne hoc tam difficile explicatu? Quum enim Romani vel
in vulgari quotidianoque sermone honoris causa homines amplissimos, splen-
didissimos, fortissimos, sanctissimos, optimos appellaverint, cur amicum
maximum appellari non licuerit, non video. Vulgo quidem non fit. Tune
igitur‘ omnia in Horatii libris vulgaria esse debere credis? Accedit quod
non sine causa Lollius videtur ita appellatus esse, quum Horatius etiam in
aliis epistolis amici nomini jam a principio aliquid addat, quod ad ea, quae
in epistola tractatures est, spectat3 ut in Ep. 18.‚ in qua, quum de libertatis
studio in consuetudine cum majoribus coercendo dicturus sit, Lollium appellat
liberrimum. Quid, si Lollius noster magnus esse voluerit? Si illa quae
sequuntur verba, dum tu declamas Romae, magnitudinem affectatam signi-

ficent? Certi de hac re nihil statuam, ne in eundem, quem supra reprehendi,
errorem prolabar.“

