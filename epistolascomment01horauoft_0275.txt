59 COMNOENTARII IN HoRATn LIB. 1. EPIST. QUINT. 249

liceat. Utendum autem esse fortunae bonis, non iis ad heredis usum
parcendum, quod quidem suo ipsius exemplo se dicit demonstraturum,
ut genialiter insanire ac potare vel usque ad ebrietatem, qua nihil sit
efficacius, sibi stet sententia.

Haec fere sunt, quibus Horatius Torquatum, ut secum hilariter
jucundeque vivat, amice adhortatur. Omnis autem sententiarum sine
ulla fere arte sese excipientium ordo ad rem suapte natura non gravem
maxime accommodatus cuilibet videbitur intelligens judicium habenti.
Quis autem fuerit Torquatus ille, difficile dictu est. Eundem esse,
cui inscripta legitur oda septima libri quarti, mecum sentiunt ad unum
omnes. L. Manlium Torquatum Cos. a. u. 689. intellexit Cruquius‚
a cujus partibus aliquamdiu stetit Dacerias. Eos refutavit Mas-sonus
in Vit. Hor. p. 211. sq. Consulis autem cognominem filium hic signi-
ficatum opinantur Dae-erius , Welandius , Τ horbeekius (de Asin.
Poll. Vit. p. 71.), Westermannus („Geschichte d. Ro’m. Beredtsam—
keit“ p. 203.)‚ quam sententiam non improbat Diintzer. ad od. 4,
7. Ρ. 183., refellunt H. Illeyer„ (qui antea probaverat in Fragm.
Oratt· Rom. p· 218.) in Zimmerm. „Zeitschrift f. d. Alterthumsw.“
1835. p. 927. et lVeiclzertus in Dissertat. de Cassio Parm. p.307. Deni-
que utrumque poematium ad Consulis illius nepotem referunt Sanadonus,
M‘tsoherliclzius, V anderbourgt'us, H. ZVIeyerus l. l., alii, quos impugnat
PWichertuS p· 307. ‚ „quod in neutro carmine quicquam insit, quod
ad nobilem illam gentem Manliam possit referri.“ Vereor autem, ut
haec ratio vincat. Ab illa sententia non multum discedit Doriglzellonis
conjectura, qua Consulem illum hujus Torquati patruum fuisse dicit.
Quum omnia, quod concedi debet, sint fidei dubiae neque ne Scho-
liastae quidem quicquam memoriae tradiderint, quo quis inniti tan-
quam fundamento possit, Weielzertus Theod. Marcilii rem optimo
jure fecit suam, ita ut C. Nonium Asprenatem (Suet. Aug. 43. 56.)
in utroque loco significatum opinetur, quam quidem opinionem non so‘-
lum exquisitis argumentis probavit, verum etiam ingeniose contexuit
(vid. l. l. p. 301—319.). Weicherti sententiae prorsus assentitur
Car. Frankius in Fast. Horat. p, 220„ eam amplectitur Orellius.
Pauca quidem sunt, at sunt tamen, quae me retinent, quominus huic
sententiae sollertissime excogitatae album calculum tam prompte quam
cupio adjiciam. Quapropter, quum argumenta in utramque partem
pensitare hujus loci non sit, rem in medio relinquere satius esse arbi-
tror. Nescio tamen, quomodo factum sit, ut interpretes plerique re-
manserint in L. Manl- Torquati stirpe, non oculos etiam adjecerint

