COMMENTARII

IN

HORA'I'II EPIS'POLAM SECUNDAM

LIB. 1.

Haec Epistola iccirco ad Lollium data esse videtur, vel quod
Horatius Lollium bonae quidem spei juvenem, verum etiam ad
vitia proclivem noverat, vel, quod veri similius est, rogatu patris,
quocum Poeta, ut ex Od. 4, 9. apparet, familiariter vixit, quique
dilecto juveni Horatium monitorem ad veram vitae rationem ad·-
hortantem noluit deesse. Quas quidem monentis amici partes
Horatius ita suscepit, ut praeceptis saluberrimis jungeret subtilem
venustatem et urbanitatem. Quapropter non est, quod hanc
Epistolam illa εἰρωνείᾳ Socratica leviter tantum tinctam atque im-
butam miremur. Argumentum, quo quasi viam ad id, quod asse-
qui studebat, sibi sternit Poeta , est bonus Homerus, ex quo vitae
praecepta plenius et melius hauriri posse dicit, quam ex magno
numero librorum a Stoicis et Academicis conscriptorum. ExempliS
ex Iliade et Odyssea, quas quasi duo magua vitae hominum spe-
cula exhibet, desumptis subjungit Hor. praecepta ad studium sa-
pientiae mature amplectendum maxime idonea, quae juvenem a
desidia, avaritia, invidia , iracundia, aliisque animi perturbationi-
bus prohibeant atque animum ejus studiis rerum honestarum im-
buant. Quodsi in his proponendis Homerum quasi ob oculos ponit,
ex cujus poematis haec suapte natura sequi videntur, urbanitatem
non sine arte adhibitam quilibet videbit lector. Si quis forte Ho-
merum non tam ad sensum pulchri, quam recti honestique ab Ho-

