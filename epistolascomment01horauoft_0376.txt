354 COMMENTARII IN HORAT 11 LlB.1. EPIST. SEPT. 82

beneficiis in ipsum collatis se sentiat obstrictum laxare nollet, jam
quae bona accepisset se resignare et re vera velle et aequo animo
posse significat. Haec animi sensa tam urbane, tam facete ante ocu-
los ponit Maecenatis, ut haee ipsa Epistola insigne sit et libertatis
et urbanitatis documentum. Primum enim quod de restituendis rebus
sibi facile objici posse praesumit Poeta, jocose illustrat lepido illo de
vulpecula apologo, qua quidem similitudine usus omnibus nota simul,
si qua fuit, rei lenitur quam maxime acerbitas. Cf. ad 3, 18. Tum
ad significandum et paratum, quo omnia reddere velit, animum et
mutatam sortem aeque ferentem, duobus apprime utitur exemplis, al-
tero a Telemacho, altero a Volteio Mena desumptis. Maecenatem
autem hanc Epistolam non alto supercilio recepisse, sed monita amici
amice audisse, testatur familiaritaS, quae inter utrumque duravit us-
que ad supremum vitae diem. Multi autem interpretes vel Horatii
conditionem non ea qua par est ratione aestimantes, vel Romanorum
liberiores mores nostris delicatis aulicisque metientes in hac Epistola
Horatii si non animum ingratum, at iratum vident. Praeivit Scholi-
astes Cruquii, quum Epistolae argumentum indicaret hisce verbis:
„Quia Maecenas multa contulerat Horatio bona, eum semper sibi
praesentem esse cupiebat: quare Horatius ¹aegre hoc ferens, durius
aequo cum eo loquitur, inquiens malle [se] Maecenatem omnia quae
dederat repetere, quam tam gravi servitio cogi.“ Rem verbis exag-
geravit Welandius, quum Maecenatem Horatio ingratum animum vel
epistola quadam ad eum data exprobrasse, vel per alium quendam
hujus eum criminis accusasse conjiceret. Ad tale igitur crimen pro-
pulsandum Vir ille acutissimus Poetam ira quadam provocatum hanc
Epistolam stomachi plenam scripsisse opinatur. In hoc crimine ex-
planando Welandium si non superat, saltem aequat Bonstettenius
(„Reisen in die class. Gegenden Roms.“ I. p. 76.). Taceo aliorum
nomina. In re ipsa autem expurganda nobis otium fecit talium rerum
elegantissimus ac doctissimus existimator, Fr. Jacobsias p. 126—143.
Recte quoque de hac Epistola vel de hoc amicorum dissensu judicant
Schiraclzius (Clav. Hor. p. 325. v. resigno), Vanderbourgius ad
Od. 3, 16. p. 123., Doederlinias in Syn. III. p. 83., Zellius ad
h. l., quocum facit Orellius , cujus pariter approbo extrema verbaz
„Scripsit autem hanc Epistolam non solum, ut Maecenatem quae dixi·
mus doceret, sed ut aequalibus quoque suis atque imprimis obtrecta-
toribus, qui eum pro Maecenatis parasito habebant, clare demonstra-
ret, quae sibi necessitudo cum illo intercederet, libertati etiam philo-

