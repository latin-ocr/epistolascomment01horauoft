200 COMMENTARII IN HORATII LIB. Ι. EPIST. TERT. 10

non sunt audiendi, qui, ut Britannicus, Irenicus, Desprezius, alii,
od. 4, 2. eidem Floro inscriptam opinantur.

„ Florus fuit“‚ ut ait Porphyrion , „Satirarum scriptor, cujus sunt
electae ex Ennio ‚ Lucilio, Varrone, Fuit autem unus ex Claudii Ne-
ronis cohorte. ‘⁶ Acron, cui ad verbum consentit Schol. Cruquii:
„Julius Florus, ad quem haec scripta leguntur, in cohorte fuit amico-
rum, i. e. inter amicos Tiberii Neronis Claudii, qui ab Augusto impe-
rium accepit“ etc. De hoc Julio Floro erudite, ut solet, disputavit
lVeielzertas in Poet. Lat. Reliq. p. 364 sqq. Is Porphyrionis verba
ita intelligenda putat, ut Florum ex Ennio, reliquis, quos constet
scripsisse Satiras, praestantiora carmina elegisse eaque fortasse anti-
quitatis rigore sordibusque abstersis et emendatiora et elegantiora edi-
disse statuamus. Propterea Viro doctissimo videtur factum, ut Florus
ipse Satirarum scriptor appellaretur. Quidni scripserit ipse Satiras?
Quicquid est, veri similius habebitur quod de Floro, M. Porcii Latro-
nis auditore, quem commemorat Seneca in Controv. 4, 25. p· 283-
Rip„ tradunt Spaldingizcs ad Quintil. lnst. 10, 3, 13. et Weichertus
hoc ipso loco. Julius Florus ut idem fuerit, quem Quintilianus in elo-
quentia Galliarum principem vocat, at dubitari potest, quod pru-
denter significavit Orellms , eundem Julium Florum minimum 65 annos
natum exstimulatorem acerrimum rebellionis inter Treveros finisse,
teste Tacito in Annal. 3, 40. , quam rem, quae incidit in a. U. C. 774
et octavum Tiberii imperantis annum, uterque vir doctus huic eidem
Floro attribuere non dubitat. Ceterum silentio non est praetermittenda
Torrenm· opinio, „qua Julius Florus e provincia videtur fuisse; nam
Caesaris dictatoris beneficio multi provincialium jus civitatis adepti
propterea in nomen gentis Juliae venere.“ A Torrentio non multum
abhorrent Sanadonas ad Epist. 2, 2, 1. et Dorighello (ΠΙ. p. 172. ed.
2.), utpote qui Florum natione Gallum fuisse opinentur. Alia vide
apud Masson. in V it. Horat. p. 290 sqq.

Restat, ut tempus, quo scripta sit haec Epistola, definiamus.
Expeditionis autem Armeniacae locupletes exstant testes, ut Vellej.
Patere. 2, 94. ibiq. Ruhnken. ‚ sueton. Tib. 9. 14. Tac. Annal. 2, 3.
ibiq. Lips.‚ Dio Cass. 54, 9. Cf. Norisius ad Cenotaph. Pisan. Diss. ΙΙ,
9. p. 185„ 16. p. 293. Masson. l. l. p. 285 sqq, Schmid. ad Epist.
12, 26.‚ interpp. ad Od. 2, 9, 19. Ex his ipsis colligi lieet, Tibe—
rium ineunte anno U. C. 734- adisse Augustum in Samo hibernantem
atque inde verno tempore ad exercitum, quem in Orientem duci jussis-
set Augustus, esse profectum, quo nuntio Romam allato Horatium

