COMMENTARII

IN

HORA'I'II LIBRI Ι. EPIS'POLAM TERTIAM.

Quum Tiberius Augusti auspiciis exercitu proficisceretur in Orientem,
Tigranem in regnum Armeniae deducturus, multos secum duxit comites
seu amicorum cohortem, in qua erat Julius Floras. Hunc igitur Poeta
percontatur familiariter r ubi castra habeat Tiberius, quid agant amici,
quid ipse tractet, et, proposita quadam ad studium sapientiae adhor-
tatione, utrum cum Munatio, communi amico, in gratiam redierit nec
ne. Epistola haec, quae Scaligero, judici non semper aequo bonoque,
pura admodum minimeque ambitiosa recte dicitur, ex eo genere Epi-
stolarum est, quae a Latinis familiares appellantur. Sententiarum
ordo simplicissimus, limata et verborum et rerum tenuitas, plenissima
et caritatis et humanitatis tota Epistola, in qua multos interpretes di-
cendi illa libertate veterum scriptorum propria offensos esse nemini vi-
debitur mirum. Quodsi quaeritur, quid Horatius in hac Epistola
potissimum secutus sit, i. e. utrum amicos illos dissidentes (v. 30.) in
gratiam voluerit revocare, uti opinantur Rodellius et Schmidizis‚ an
munus, quod ad ipsum multi deferebant, res ab Augusto gestas car-
mine heroico celebrandi tecte et perhumaniter detrectare (v. 3.)‚ id in
dubio relinquitur, quanquam hoc, non illud affirmaverim. Ad eundem
Florum decennio ferme post misit Horatius Epistolam 2, 23 etenim ii

