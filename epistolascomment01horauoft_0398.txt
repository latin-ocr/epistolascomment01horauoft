376 COMMENTARII IN HORATII LIB. Ι. EPIST SEPT. 104

V. 50. 51. Adrasum — unguis. Philippus igitur in pergula
tonsoria adventoribus vacua quendam conspicit hominem, qui barba
a tonsore abrasa ipse sibi placide tranquilleque resecat ungues. Ille
hac hominis specie sic munditiei urbanae operam navantis visa ita
capitur, ut servum, qui ex e0, quis sit, quaerat, in tonstrinam mit-
tat. Verissime ad meum quidem sensum R. Jacobsius haec obser-
vat (p. 120.): „Was der Grund der erregten Aufmerksamkeit ge-
vvesen, hat Horaz zu sagen nicht fiir no'thig gehalten: wir ko‘nnen
uns aber leicht hinzudenken, dass es der Ausdruck der Zufrie-
denheit war, der aus seinem Gesichte herrschte, vielleieht auch
eine Mischung von Gutmiithigkeit und treuherziger Schalkheit, die
der Neigung und Weise des Consulars zusagte.“ Quae Vir huma-
nissimus deinceps contra Doeringium, qui consularem illum invidia
tactum hujus felicis hominis dixerat, monet, sunt quidem, si rem
ad lapidem Lydium exegeris, vera, at, nisi omnia me fallunt, Doe-
ringius ex nostro sermone tantum fortunatam illius hominis condi-
tionem istis verbis voluit significare. Sed cur discesserim de scri-
ptura abrasus a Schmidio meo sollertissime defensa (etiam in Jahn.
NJbb. 1831. ΙΙΙ. p. 18. cons. Freund. in Lexic. h. v.), ita ut mul-
torum virorum et doctrina et judicandi facultate insignium plausum
tulerit, mihi dicendum est. Primum isti scripturae adversatur li-
brorum mss. a nobis diligenter excussorum auctoritas. Acron et
Porphyrio de hac quidem re tacent, at Scholiasta Cruq. adrasum
interpretatur „praetonsum.“ Deinde haud facile hominem abra-
sum pro eo, cujus barba abrasa sit, dixeris. Idem sensisse videtur *)
Hoclzederus. Adradere enim, ubi non est leviter abradere, signi-
ficat, si de homine agitur, ejus vel barbam vel capillos vel tale quid
radendo auferre. Ita Petron. 32. adrasum excluserat caput. Si-
militer adtondero apud Plaut. in Captiv. 2, 2, 18. Sed utrum
strictimne attonsarum dicam esse , an per pectinem, Nescio ,- cur
tonsus etiam dicatur de toto homine, hic quaerere non attinet. Vi-
des igitur, hominem attonderi, adradi (in Petronii loco caput adra-
sum, quia in v. caput notio totius cujusdam praevalet), barbam
abradi , radi Plin. H. N. 6, 28. Α. Gell. 4, 3., faciem rasitarc'
Suet. oth. 12., caput, guttur, verticem radi Juv. 6, 105. 12, .81.,
Plaut. Amph. 1, 1, 306. Liv. 45, 44, 19. supercilia, labra

 

*) Vide ejusdem „Offenes Sendschreiben an Herrn Th. Schmid“ etc.
p. 4.

