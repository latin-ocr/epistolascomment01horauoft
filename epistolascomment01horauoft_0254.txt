COMMENTARII

IN

HORATII EPISTOLAM QUARTAM

LIB. 1.

Haec Epistola inscripta est Tibullo, tersissimo atque elegantissimo
elegiarum scriptori et Horatio amicissimo. Od. 1, 33. Qui quum suas
edidisset Satiras multosque expertus esset horum sermonum malevolos
judices, ab hoc vulgo criticorum ita discessit sine dubio Tibullus, ut
integrum apud amicos judicium de iisdem fecerit. Qua quidem re ita
se obstrictum candido judici sensit Horatius, ut eundem hoe honorifico
quasi nomine ornaret atque honestaret. Cui laudationi quasi alia agere
visus subjicit percontationem, quid meditetur Tibullus in secessu rusti-
cano, utrum poemata scribat, an sapientem agat, idque recte, quum
ei praeter ingenium corporisque formam bona omnia sint ad hilarem vi-
tae usum accommodata. Et ut iis sapienter fruatur, amicum perhu-
maniter admonet poeta Venusinus proposita mortis cogitatione, quam
quidem, uti solet, ita significat, ut omnis hujus rei tristitia absit atque
epistola ipsa faceto quodam jocandi genere finiatur.

Quodsi elegans hoc epistolium reete ait Zellius commendari prae-
sertim hoc nomine, quod summi elegiarum scriptoris ingenium et vitae
conditio tam belle ibi significetur, nescio tamen, quomodo aliquot inter-
pretes in ipso videant â€žaerumnosissimam sortem, qua Tibullus quum
maxime conflictatus sit, nt Horatius amico tecte suadeat, ut aut legat

