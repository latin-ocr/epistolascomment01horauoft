1v PRAEFATIO.

separatim editIs concedi solet, eam petimus damusque vicissim. .
Nam ratio hujus editionis ita fert, ut unusquisque nostrum
unam vel plures Epistolas in libellos collectas et criticis et
exegeticis, quos vocant, commentariis ad unam eandemque
rationem compositis illustret. Sed quae sit hujus editionis ratio
ac forma, breviter dicendum est. Orationi contextae a cor-
ruptelarum sordibus quam maxime purgatae subjicietur, utin
hoc primo fasciculo estfactum, varia librorum et manuscripto-
rum ct typis descriptorum suo loco dignorum scriptura. Ea,
quae ad crisin proprie spectant, eundem ibi habent et habebunt
locum, quae interpretationem ipsam variant, vel accuratiorem
de sermone latino exigunt quaestionem, post latinum exemplum
exhibebuntur. Qua in re id assequi studemus, ut is, qui hac
editione velit uti, historiam quasi textuS, quem vocant, uno
obtutu perspiciat. In commentariis ipsis post verba Poetae
positis ita versabimur, ut non modo varias interpretum inter-
pretationes commemoremUS, verum etiam nostro aut approbe-
mus aut improbemus Judicio. Quod attinet ad rem criticam, ad
manus sunt et editiones veterrimae et collationes codicum aut
nondum aut minus accurate in Epistolarum usum collatorum.
Meum igitur esse duco, adjumenta literaria atque praesidia,
in hac primae Epistolae editione a me adhibita atque deinceps
ab utroque editore i. e. me et Th.. Schmidio adhibenda,
paucis describere. Quodsi hic illic oratione longius progressus
esse videbor, est quod sperem, fore ut ipsa res literaria acces-
sionibus quibusdam augeatur.

a) Primum in censum veniunt tres illi codices Dessa-

vienses, de quibus breviter quidem, sed erudite in Archiv.
[Philol. mPaedag- Lips. 1833. 11. 2. p. 224â€”226 disputavit

