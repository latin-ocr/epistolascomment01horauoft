47 COMMENTARII IN HORATII EPIST. SECUND. LIB. 1. 153

cordi‘s eandem inesse significationem, si ea perpenderis, quae de
utraque voce hic illic recte observarunt viri docti, ut Doederliuius
in Synon. IV. p. 229. V. p. 86, et Heindorfius ad Sat. 2, 3, 213„
ut non male interpretatus sit Rodellius: „si improvida, ut socii,
cupiditate ductus bibisset, sub meretricis dominatu infamis et sto-
lidus vitam egisset.“ Deinde verum vidit Jahnius, quum excor-
dem intelligeret Ulixem in bestiam mutatum et stultum agendi
ratione. Ambigue autem, ut solet, hic loquitur Poeta, ita ut et
physicam et moralem, quam dicunt, iimnutationem indicet. Sic
explica: Si bibisset, ficisset i. e. factus esset et mansisset turpis i. e.
proprium oris humani decus amisisset (Od. 2, 8, 4. 3, 27, 53. Sat.
1, 3, 100, Α. Ρ. 3.) et excors i. e. ἄνους 8. mente humana prIVatus
fuisset, s. quod accuratius versu sequente dicit: Vixisset canis α’)’ν
etc., hoc est, si rem ad honesti sensum referas, Ulixes, si blanditiis
totumque se dedidisset libidinibus, quibus coecatus et hebes factus
domesticis vitiis et flagitiis se inquinasset. Haec interpretatio eo
magis omnium assensum feret, quo accuratius reputaveris, quam
bene respondeat vocabulum turpis graeco αἰσχρᾶν, quod et de cor-
pore et de animo dicitur. Simile quid habes in voc. excors, quo
sine dubio Poeta indicare voluit τόν οἷνόητον vel vd ἀνόητα, quae
verba de foeda libidinis turpitudine usurpantur. vid. quos laudat
Stallbaumius ad Plat. Symp. 9. p. 50. Quodsi tamen cui haec
vocis excors interpretatio Homero socios Ulixis mentem retinuisse
Odyss. 10, 240. narranti repugnare videatur, is meminerit, Horatium
et alibi in hac re ab Homero djscessisse3 Epod. 17, 16. tunc mens
et sonus Relapsus , atque notus in vultus honor. Discessit etiam
ab Homero Virgilius Aen. 7, 15 sqq„ id quod bene observat Heynius.
Bothjus aliam ingreditur viam, (quam deseruisse videtur in edit.
Gesneri), ut exsortem explicet eximium, praestantem, ex Virg. Aen.
8, 552. Ducunt exsortem (equum) Aeneae etc. hunc versum ad-
juvans hac interpretatione : s. turpis, et exsors Vixisset etc. , sed
virum de Horatio bene meritum fugisse videtur loco illo Virgiliano
vera vocis potestas. Si vera sunt , quae de hoc versu disputavimus,
distinctio illa, turpis, et excors Vixisset—, quam aliquot editores
servarunt, sua sponte exsulatum abibit. Recte etiam Meyer. in
Commentat. de Epithetorum ornantium vi et natura etc. p. 14. hunc

locum propter Epithetorum inter se contrariorum vim ac naturam
illustravit.

