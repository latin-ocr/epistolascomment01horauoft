250 COMMENTARII IN HORATII LIB. Ι. EPIST. QUINT. 60

progeniei vel T. vel A. Manlii Torquati. Illum quidem omiserunt et
Ernestius et Schiitzius , ut recte observat Orellius in onomast. Tull.
p. 379.

Quisquis fuit Torquatus ille, fuit celeberrimus causarum patronus,
homo, ut videtur, a splendida lautaque vita non alienus, isque, quo
Horatius uteretur familiariter. Hominem plus aequo parcum ac tena- ·
cem multi eum fecerunt atque hodie faciunt interpretes, in quibus We-
landias nostras subtilius quam verius disseruit. Sed maculam tenaci-
tatis ab interpretibus viro optimo aspersam humaniter abstersit huma—
nissimus Fr. Jacobsz'us in „Verm. Schriften“ V. p. 30. sqq.‚ quocum
confer, quae ad v. 8. dicentur. Quodsi vera sunt quae de gratia, qua
multum valuerit Torquatus apud Augustum, disputavit Weichertzcs,
non praetermittenda silentio est hujus viri doctissimi sententia, qua quid
Poeta in scribenda hac Epistola spectarit, aperte declarat: „Plures
autem (inquit ille p, 310.) Epistolae Horatii testatum faciunt, quam
accepta ac jucunda ipsi fuerit consuetudo cum hominibus apud Augustum
gratiosis et quam saepe ac lubenter ad eos scripserit, non quo eos
edoceret adeove de stultitia urbane commoneret, sed ut hac ratione,
quid ipse sentiret de vita rebusque humanis, divulgaret. Eodem con-
silio ad Torquatum scriptam esse censeo quum Epistolam, tum maxime
odam illam, in qua suo more de recto vitae fugacis usu philosophatur.“
Quanquam, si de tempore scriptionis quaeritur, in hac Epistola certae
temporis notae desunt, id tamen in promptu est, eam anno 728. u· c·
posteriorem esse atque aliquot annis post scriptam videri. Kirclmerus
igitur, quocum faciunt Schmidius et Weichertas, Epistulam ad an-
num 733. referre non dubitat. Atque haud scio an annus 734. (V arn),
si liceat conjici, probabilior sit. Hoc enim anno, quod recte observa—
vit Car. Frankms p. 204„ Augusti dies natalis majore apparatu et
splendore teste Dione Cassio 54, 8. concelebratus esse videtur. Ete-
nim qui natalicia Julii Caesaris intelligunt, habent ii quidem in 'rem
suam aestivam illam noctem (a. d. IV. Id. Quintil.), attamen dixerim,
Horatium , si Julium Caesarem intellexisset, non simplici Caesaris no-
mine usurum fuisse, quanquam me non fugit, id nude od. 1, 2, 44.
Sat. 1, 9, 18. de Jul. Caesare usurpari. At alia est illorum locorum
ratio. Ceterum eo argumento post Massonum p. 209. imprimis usi
sunt Wec'clzerlu-s· p. 316. et Car. Frank-las p. 203. Quum caesar
Augustus d. ΙΧ. Kal. Octobr. natus esset, verissime Frank-ius videtur
conjecisse, hanc Horatii Epistulam pridie sollemnem diei natalis Augusti
celebrationem primum a. 734. magnifica pompa institutam i. e. d. XXII.

