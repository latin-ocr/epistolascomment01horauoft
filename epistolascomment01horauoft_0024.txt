xx PRAEFATIO.

jectionem vel cogitando sibi fingant talium imaginem atque for-
mam. At si hoc modo interpres nonnulla et vel plurima secum
sert, quae „indocti discant et ament meminisse periti“
quis est, qui eum reprehendat? Quapropter magnopere cave-
bit, ne, dum ad illud praescriptum „sapienti sat ‘⁴ agere apud
se constituerit, sicco saepe pede locos difficiliores transiliat
altoque supercilio praetereat ea, quorum complicata notio evol-
venda erit. In re autem obscura atque incerta errare equidem
malui, quam conjectandi libertate cuilibet concessa non uti.
Quum nemo nesciat, quam magnum sit et arduum opus, dilu-
cide interpretandi Horatium, aequos harum rerum arbitros
erratis meis veniam esse daturos spero atque confido. Ceterum
in hoc fasciculo retractavi multa, quae in editione 1. (Des
Qu. Horatius Flaccus erster BrIef des ersten Buches.
Erkla'rt —— — Radolstadt, in der privilegirten qu-
Buch· und Kanethandlang 1822. IV et 94 pp. f. 8.)
audacius proposita leguntur, alia ut concederem, viri docti
non persuaserunt.

Restat, ut qua laude dignissimus est, ea exornem hujus
operis redemptorem Georgium lVigand, virum honestissi-
mum, quippe qui Horatianus Epistulas hoc commendabili
nitore et perpolita munditie prodire voluerit. Itemque maxima
debetur gratia iis viris, qui permolestum plagularum a typo-
thetae erratis purgandarum munus passi sunt sibi imponi. In
his utilissima me monuit Gu. Ad. Becker., qui vir antiquitatis
scientia non magis excellit quam humanitate. Is postea meo
rogatu aliquot annotationes interposuit, quod saepius factum
vellem optabuntque omnes qui norunt diligentissimi Viri ele-
gantem doctrinam ac politum judicium. > Quanquam sic optime

