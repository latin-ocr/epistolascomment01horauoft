PRAEFATIO.

——--——

Quae ante hos sex menses ego et Theodorus Schmidius
de ratione atque forma novae hujus editionis exposuimus, ea,
quatenus huc faciunt, nunc praefanti repetere liceat. Paramus
eam Horatianarum Epistolarum editionem, quae cognitione
dignissima tum a veteribus tum a recentibus interpretibus pro-
posita habeat quaeque varia in multis libris dispersa in uno
quasi conspectu posita suppeditet. Quanquam Epistolae, im-
mortale illud vatis Venusini munus , hac quidem aetate majori
tractatae sunt studio, tamen restant multa nova quasi luce col-
lustranda, restant alia de singulis locis in utramque partem
disputata, quae in editionibus ad scholarum usum accommo-
datis tractari non potuerunt. Ne quis tamen opinetur, librorum
numerum in dies auctum nos quoque augendum suscepisse,
libere profitemur, tantum abesse, ut alienas opes in nostrum
usum temere convertamus aliorumque rivulos in nostros frau-
dulenter deducamus hortoS, ut sua cuique maneant atque ea
nobis tantummodo vindicemus, quae in medio sunt posita ac
nostri sunt et judicii et diligentiae. Ceterum quae venia libris

